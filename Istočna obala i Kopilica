# Planirani projekti na gradskim područjima Istočna obala i Kopilica

Operativni i skraćeni sažetak Programske dokumentacije

```
Emil Zelić
SAVJETNIK GRADONAČELNIKA
```
```
Svibanj 2021.
```

## SADRŽAJ

- 1. UVOD
- 2. PREGLED
- 2.1. LOKACIJA
- 2.2. OKVIR
- 2.2.1. PRAVNI OKVIR
- 2.2.2. OKVIR GENERALNOG URBANISTIČKOG PLANA
- 3. OPIS PROJEKTA ISTOČNA OBALA
- 3.1. ANALIZA DIONIKA
   - PROGRAMOM 4. PREPORUKA ZA STRUKTURU RUKOVOĐENJA REVITALIZACIJSKIM
- 4.1. UPRAVLJAČKA STRUKTURA PROGRAMA
- 4.1.1. ZAVOD ZA PROSTORNO PLANIRANJE I IZGRADNJU – SPLIT D.O.O (ZPU)
- 4.1.2. ORGANIZACIJSKA STRUKTURA
- 4.1.3. ZNANJE I RESURSI
- 5. VODIČ ZA PROVEDBU PROJEKTA ISTOČNA OBALA.............................................
- 5.1. VREMENSKI RASPORED
- 5.2. SMJERNICE ZA PROVEDBU
- 5.3. STRATEGIJA DJELOVANJA
- 5.3.1. ODRŽAVANJE KVALITETE RAZVOJA PROJEKTA..........................................................
- 5.3.2. STRATEGIJA ZA SREDNJOROČNE / DUGOROČNE PROMJENE
- 6. OPIS PROJEKTA KOPILICA
- 7. SURADNJA I UPRAVLJANJE U PROJEKTU KOPILICA
- 7.1. ANALIZA DIONIKA
- 7.2. PRIJEDLOG VLASNIČKE STRUKTURE
- 7.3. KOPILICA PROGRAM
- 7.4. UPRAVLJAČKE STRUKTURE
- 7.4.1. ORGANIZACIJSKA STRUKTURA
- 7.4.2. ZADACI
- 7.4.3. ZNANJE, ISKUSTVO I RESURSI
- 8. SMJERNICE ZA PROVEDBU — KOPILICA
- 8.1. VREMENSKI RASPORED
- 8.2. UPUTE ZA PROVEDBU
   - PROMJENE 8.3. ODRŽAVANJE KVALITETE RAZVOJA PROJEKTA I STRATEGIJA DUGOROČNE


## 1. UVOD

Ovo izvješće daje pregled Revitalizacijskog Programa za razvoj Splita koji se usredotočuje na
dvije glavne lokacije: istočnog krila gradske luke (Istočna obala) sa postojećim željezničkim i
autobusnim kolodvorom, te Kopilica sa glavnim željezničkim ranžirnim kolosijecima.

_Zbog nemogućnosti da se u sažetom obliku prikažu svi aspekti Programa svi detalj i se nalaze
u drugim dokumentima._

**Revitalizacijski Program** razmatra izvedivost i komercijalnu isplativost premještanja
željezničkog i autobusnog kolodvora, iz Istočne obale, u Kopilicu te **sadrži skup potencijalnih
rješenja koja se trebaju preispitati u formalnom postupku urbanističkog planiranja** u
Republici Hrvatskoj, županiji Splitsko-Dalmatinskoj i samom gradu Split.

Kao rezultat analize koja je provedena 2020 godine Program je rastavljen na dvije programske
faze;
faza 1: oplemenjivanje horizontalne infrastrukture te
faza 2: vertikalna gradnja.

**Osnovna funkcionalna dobrobit** za grad Split se treba realizirati u fazi 1 sa izgradnjom novih
prometnica, poboljšanom kanalizacijskoj, vodovodnom i električnom infrastrukturom. Tek tada
bi se pristupilo vertikalnoj gradnji bilo poslovnoj ili stanogradnji.

**Druga važna funkcija** Revitalizacijskog Programa je vezana za dva ključna strateška projekata
Vlade RH na području grada Splita gdje je Program jedna od podloga za financiranje strateških
projekata iz EU fondova u slijedećem programskom razdoblju 2021 - 2027.
Radi se naime o projektima „Novi ulaz u Split – Vučevica A1 – Trajektna luka Split“ te projektu
„Brza gradska željeznica Zračna luka Split – Trajektna luka Split“ s multimodalnim čvorom
Kopilica“.


Hrvatske ceste su završile finalnu studiju izvodljivosti za projekt „Novi ulaz u Split“ a od Hrvatski
Željeznica se očekuje izvještaj ( **pisani upit formalno poslan predsjedniku HŽ Kršiću te
ministru Butkoviću u Travnju 2021** ) o stanju projekta „Brza gradska željeznica“.

**Slika: Most Sv. Duje u Stinicama**

U skladu sa **potpisanim sporazumom** očekuje se i suradnja sa nadležnim **Ministarstvom
mora, prometa i infrastrukture te Ministarstvom regionalnog razvoja** i EU fondova u vezi
pregovora s **JASPERS** stručnjacima EU Komisije za kandidaturu predmetnih projekata za
financiranje kroz razdoblje 2021. –2027. Europska banka za obnovu i razvoj ( **EBRD** ) je bila
aktivan učesnik kroz proces izrade Masterplan studije te je zainteresirana za daljnju suradnju
sa uredom grada Splita.

Grad Split mora, kao zadaću na svom području, izvršiti izmjene prostorno-planske
dokumentacije koji bi omogućili pripremu predmetnih projekata, te finalnu kandidaturu za EU
financiranje, u suradnji s Vladom RH, te Hrvatskim cestama i Hrvatskim željeznicama.

Potrebno je naglasiti dvije činjenice:
Nova **studija Strategije Razvoja grada Splita** je u izradi, vođena od Sveučilišta Split, te će
usklađivanje ovih planova zahtijevati multidisciplinarno tijelo za analizu i koordinaciju planova
između nove strategije grada i Revitalizacijskog Programa.
Strukovne organizacije, kako javne tako i privatne, u gradu, županiji i republici Hrvatskoj se
trebaju angažirati, na sličan način kao i Društvo Arhitekata Split (DAS) u smislu suradnje i izrade
kako planova tako i same realizacije građevinskih i infrastrukturnih projekata.

**Treća važna funkcija** Programa je reaktivacija i ponovno formiranje organizacija bez kojih ne
može biti strukturnog, stručnog i konzistentnog rukovođenja Programa u sljedećih 15, a i više,
godina. Dvije organizacije, koje su odigrale ključnu ulogu u dosadašnjem razvoju grada Splita
su: Urbanistički Zavod te Poduzeće za izgradnju Splita.


## 2. PREGLED

## 2.1. LOKACIJA

Dvije su lokacije — Istočna obala i Kopilica — smještene na sjevernom i južnom obalnom dijelu
splitskog poluotoka. Lokacije se međusobno bitno razlikuju po veličini, namjeni i razvojnim
potencijalima za budućnost Splita, no međusobno su povezane željezničkom i cestovnom
mrežom, kao i svojim potencijalom za omogućavanje značajnih promjena u gradu Splitu i
njegovoj aglomeraciji u razdoblju od sljedećih deset godina.

Željeznički kolodvori u Splitskim područjima Kopilica i Istočna obala, s okolnim zemljištem, su u
nadležnosti državne firme Hrvatskih Željeznica – Infrastruktura. Na ovim područjima su se javila
tri glavna problema koja otežavaju normalno obavljanje željezničkih funkcija, uzrokuju pravno
imovinske probleme, te sprečavaju razvojne mogućnosti samog grada Splita.

```
1) Otprilike 60 posto ukupne površine obaju kolodvora nije u funkciji i stoji neiskorišteno.
2) Neriješen je imovinsko pravni status žitelja koji prebivaju unutar željezničkih kolodvora
3) Željezničko funkcioniranje je sve teže obavljati bez značajnih ulaganja u tehničku i
sigurnosnu infrastrukturu
```
**Slika: Istočna obala i Kopilica**


```
Profil lokacije Istočna obala
```
Površina je lokacije otprilike 10 ha. Zemljište na projektnoj lokaciji je uglavnom, osim par
iznimaka, u državnom vlasništvu. Površina se prostire duž bivšeg željezničke pruge i kolodvora.
Stoga je zemljište dugačko, no ne i široko te povezuje središte grada s obalom i javnim
površinama. Trenutno ovu lokaciju uglavnom koriste Hrvatske željeznice za objekte i
infrastrukturu željezničkog prijevoza. Osim u željezničku infrastrukturu, razvoj će uključivati
značajna infrastrukturna ulaganja u ceste, tunele i javne prostore.

```
Slika: lokacija Istočna obala, trenutno
korištenje zemljišta
```
```
Profil lokacije Kopilica
```
Lokacija Kopilica ima površinu od otprilike 100. Trenutna je upotreba zemljišta veoma raznolika
jer se koristi za stanovanje, željeznički promet, luku, poslovne prostore, no uglavnom je ovo
postindustrijska četvrt s nekoliko napuštenih zemljišta ( _brownfield_ lokacija). Vlasnička je
struktura zemljišta također veoma raznovrsna.

Stoga, razvoj Kopilice predstavlja klaster različitih razvojnih projekata sa zajedničkom vizijom i
jakim naglaskom na dugoročnost i izgradnju urbanističkog kvarta.

```
Slika: Lokacija Kopilica, trenutno
korištenje zemljišta
```

## 2.2. OKVIR

## 2.2.1. PRAVNI OKVIR

S obzirom na pravni okvir vezan uz razvoj obiju lokacija, važno se usredotočiti na središnju
ulogu Hrvatskih željeznica. Na objema lokacijama trenutno prevladavaju željeznički objekti i
infrastruktura Hrvatskih željeznica.

Ključni je pokretač razvoja u reorganizaciji javnog prijevoza i prenamjeni zemljišta u vlasništvu
Hrvatskih željeznica. Ova prenamjena zemljišta ima svoj poseban pravni okvir i postupak, koji
su izloženi u donjoj tablici. Ovo je važno imati na umu jer određuje buduće vlasništvo nad
zemljištem i vremenski raspored.

```
Slika: Pravni okvir zemljišta Hrvatskih željeznica
```
## 2.2.2. OKVIR GENERALNOG URBANISTIČKOG PLANA

Postojeći ciljevi urbanističkog razvoja i pravila planiranja

Generalni urbanistički plan (GUP) grada Splita izlaže ciljeve, propise i procedure općeg
urbanističkog razvoja i razvoja dviju lokacija pod nazivima Gradska luka i Kopilica.

Glavne ciljevi, kriteriji planiranja i procedure bitne za razvoj obiju lokacija trebaju uključivati:

- postojeća ograničenja planiranja i zaštićene površine,
- razvojne ciljeve površina,
- plan namjene površina po zonama,
- građevinske propise: najveća dopuštena visina građevina i okolnih površina, najveći
    dopušteni omjer, koeficijent izgrađenosti, itd.


GUP obje lokacije označava kao Gradske projekte te pruža specifičan regulatorni i proceduralni
okvir za daljnje planiranje i provedbu. Status Gradski projekti primjenjuje se na površine od
visoke važnosti za razvoj grada kao cjeline, kao i za nove razvojne projekte od velike važnosti.

**Slika: Proces prostorno pravne dokumentacije i Generalnog Urbanističkog Plana grada**

U suradnji sa **Društvom Arhitekata Split (DAS)** sklopljen je, u Siječnju 2021 sa trajanjem na
dvije godine, ugovor o suradnji. Suradnja uključuje **preispitivanje i pronalaženje prvenstveno
urbanističkih rješenja** za ova dva gradska područja.

Detalji ugovora su javno dostupni i nalaze se u arhivi grada Splita.


## 3. OPIS PROJEKTA ISTOČNA OBALA

Lokacija Istočna obala smještena je u samom srcu stare splitske jezgre, neposredno uz
Dioklecijanovu palaču — zaštićenog javnog dobra upisano na Popis svjetske baštine UNESCO-
a. Ondje djeluju još i gradska luka s trajektnim i kruzerskim prometom, željeznički i autobusni
kolodvor, stajalište za taksije, te još cijeli niz usluga, kao što su restorani i kiosci s hranom,
informacijama za turiste, prodajom izleta, itd. Ova lokacija predstavlja glavni ulaz u središnje
gradsko područje za stanovnike Splita i okolice, uključujući otoke. Tijekom ljeta, ona je glavna
ulazno-izlazna točka za turiste, koji posjećuju grad ili putuju na otoke, mnogi od njih vlastitim
automobilima.

**Sažeti prikaz vlasništva nad zemljištem (strateška lokacija)**

```
Slika: Izvadak iz GUP-a za
područje Istočne obale
```
```
Vlasnik
```
```
Površina
m
Lučka uprava 96 000
Grad Split 32 500
Privatni vl. 21 000
Republika Hrvatska 6 700
Hrvatske željeznice 42 900
Ukupno 199 100
```

Osnovne ideje Revitalizacijskog Programa, koje se odnose na razvoj Istočne obale, uključuje:

u fazi 1, novu infrastrukturu (kolodvorska zgrada, pristupna cesta, izlazni tunel, garaže, trg i
gradsku terasu, pješačku i biciklističku mrežu, javni prostor) i,

u fazi 2, komercijalno zemljište (uredski, maloprodajni, kongresni, hotelski, muzejski i stambeni
prostori).

```
Slika: Pojedinosti projekta Istočna obala
```
**Razvojni program – glavni projekti**

Početak razvoja je vezan sa osiguravanjem prometne infrastrukture i to na način da se **skrate
željeznički kolosijeci i skine oznaka međunarodnog željezničkog prometa,** darovnicom
Republike Hrvatske predati gradu Splitu površinu oslobođenu skraćivanjem kolosijeka, što će
omogućiti izgradnju ulazno-izlazne ceste, izlaznog tunela i parkirališnog objekta. Sav je daljnji
urbanistički razvoj zamišljen iznad prometne infrastrukture radi smanjenja ometanja građana i
turista u tom području.

Ove ključne mjere dopuštaju osuvremenjivanje i prikladnu upotrebu prvorazredne lokacije na
Istočnoj obali jer će tek manji dio željezničkog kolodvora biti potreban za novi međugradski
promet (metro), što ostavlja veći dio lokacije za projekte urbanističkog razvoja.

Nova će suvremena zgrada željezničkog (metro) kolodvora imati dovoljno kapaciteta za
smještanje trgovina, uslužnih djelatnosti, ugostiteljskih, turističkih i uredskih sadržaja. Zgrada
iznad prometne infrastrukture imat će najbolju moguću orijentaciju prema lučkom području i
palači. Sve će glavne zgrade, terminal, te potencijalni kongresni/ kulturni centar i hoteli zajedno
tvoriti novu šetnicu i vizuru Istočne obale s veoma kvalitetnim arhitektonskim rješenjima.
_Navedeno će predstavljati izazov u smislu arhitektonskog planiranja i projektiranja s obzirom da
će trebati integrirati ove ogledne projekte s lokalnom tradicijom u projektiranju, materijalima i_


_topografijom, a istovremeno uvesti i nove impulse u projektiranju i kvalitetu izgradnje (poput
uvođenja pametnih tehnologija – Smart City, najviših normi energetske učinkovitosti i_
**_prilagodbe klimatskim promjenama_** _)._

**Faza 1**

**Nova prometna funkcija**
U osmišljavanju nove vizije Istočne Obale glavna vodilja je izmještene obaju međunarodnih
kolodvora, željezničkog i autobusnog, iz područja koje je postalo premalo za sve veće potrebe
transporta i prometa te cirkulacije ljudi i robe. Moderne urbanističke vizije ukazuju na potrebu
izmještanja automobilskog i teretnog prometa iz uže gradske jezgre.

**Nova cestovna infrastruktura**
Postoji nekoliko prijedloga za rješavanje prometnog čvora u Istočnoj obali. U većini prijedloga
se navodi novi tunel (koji se treba definirati po početnoj i krajnjoj točci te dužini) kao rješenje.
Nova pristupna cesta bi se locirala uz zapadni zid Biskupove palače i prolazila bi iznad
željezničkog tunela.

```
Slika: jedna
od verzija
solucije
rješavanja
prometa u
Istočnoj obali
```
**Nova zgrada željezničkog kolodvora** za novi (elektrificirani ili akumulatorski) brzi vlak do
zračne luke, koja funkcionira i kao novi sustav regionalne lake željeznice povezujući grad Split
sa susjednim gradovima Solin, Kaštela i Trogir. Dva će kolosijeka po izlasku iz tunela omogućiti
izravan pristup glavnoj dvorani za polaske/dolaske na prizemlju, koja će izlaziti na novu Rivu
ispred kolodvora sa spektakularnim pogledom na luku i prvim pogledom na staru gradsku jezgru
s Dioklecijanovom palačom. Ondje će se nalaziti uredi Hrvatskih željeznica, pružatelja turističkih
usluga, trgovine prehrambenim proizvodima i ugostiteljski objekti za putnike. Na etažama iznad
prizemlja mogu se smjestiti uredi i restorani, kao i upravni i javni objekti;

**„nova Riva“:** smještena na Obali kneza Domagoja ispred nove kolodvorske zgrade, nova će
Riva predstavljati novi ulaz u Split. Postat će otvoreni javni prostor za pješake i bicikliste s
manjim brojem kafića i nekomercijalnim područjima za sjedenje. Postojeći će se drvored ispred
kolodvorske zgrade zadržati da svojom sjenom i zelenilom doprinese prostornoj kvaliteti nove
Rive;


Posebna je karakteristika nova **gradska terasa** koja će biti projektirana na prvom katu iznad
prometnih pravaca koji vode u luku i iz nje. Istovremeno će to biti i otvoren javni prostor s
pogledom na luku i staru gradsku jezgru, dostupan pješacima i biciklistima (putem rampi ili
dizala) s obaju stranu — nove Rive i iz susjedne stambene četvrti, te će povezivati cijeli prostor
Istočne obale na razini +1;

**Javni prostor i zelenilo:** jugozapadni kraj zaljeva Bačvice, s uskim dijelom južno od Jadranske
ulice i mosta predviđen je za atraktivni zeleni javni prostor sa šetnicama, odmaralištima, parkom
te mjestima za sastajanje za lokalne stanovnike i turiste. Javni pristup plaži će se zadržati, a
otvorit će se dodatan prostor za posjetitelje plaže sa stražnje strane;

**Višekatna javna garaža:** smještena između novog željezničkog kolodvora i Zlodrine poljane
imat će kapacitet od otprilike 600 parkirnih mjesta iznad prizemlja, a ista će služiti u najvećoj
mjeri stanarima centra grada i stare gradske jezgre. Za novi je kongresni/kulturni/hotelski
kompleks i stanove predviđeno dodatnih 200 u prizemlju objekta, kao i izravan pristup glavnom
kompleksu i zgradi sa stanovima;

**Rekonstrukcija postojećih lučkih prostora i sadržaja:** budući da će novi poslovni prostori biti
u blizini terminala za cruizere, veći će dio postojeće zgrade terminala biti rekonstruiran.
Zamišljena je transformacija u privlačan objekt kulturne ili muzeološke namjene ( **Hrvatski
pomorski muzej** se može izmjestiti iz tvrđave Gripe) u svrhu posjetiteljskog centra ili sadržaja
u skladu s istaknutom lokacijom i pogledom na luku nasuprot stare gradske jezgre. Na lučkom
području pored prostora za brodove na kružnim putovanjima planiran je prostor novog trajektnog
i cruiserskog terminala, koji bi pored sebe smjestio (potencijalno) hotelski sadržaj u prostoru
bivše zgrade Dalmacijavino, te garažni prostor za servisne potrebe luke i lučkog područja. Osim
navedenih zgrada planiran je i dio infrastrukturnih zahvata kao što je i planirano širenje prostora
za veći operativni kapacitet i čekanje automobila – na gatu Sv. Petra i Obali kneza Domagoja te
energetska infrastruktura obalnog priključka za cruizere na vezovima.

Uz potporu Jadrolinije i nakon izgradnje teretne trajektne luke u Stinicama moguće je
**preusmjeravanje RO-RO transporta tereta** čime bi se zaustavio kamionski promet u gradskoj
luci.

Izmještanje autobusnog kolodvora (međugradskog i međunarodnog) u Kopilicu je predviđeno
kao multimodalno rješenje za grad Split a i širu okolicu.

**Mreža pješačkih i biciklističkih staza, zone s ograničenim prometom:** u cjelini gledajući,
Istočna će obala biti integrirana u susjedne četvrti pomoću privlačne mreže šetnica i biciklističkih
staza, koje će osiguravati pristup novoj Rivi, susjednim stambenim četvrtima i zaljevu Bačvice.
Ova će nova mreža prelaziti preko prostora koje će se osloboditi skraćivanjem željezničkih
tračnica i služit će stanovnicima i posjetiteljima za pristup novoj gradskoj četvrti. Uz pomoć
jednosmjernog sustava s novim ulazom i izlazom moguće je ukloniti gotovo sav trenutačni
promet koji se odvija od luke prema Jadranskoj ulici. Pristup će biti dopušten samo stanovnicima
i građanima koji žele doći do plaže tako da će kvaliteta življenja u ovoj četvrti biti značajno bolja.


**Faza 2:**

Prijedlog je da se izgradi **multifunkcionalni kongresni/kulturni centar i glavna hotelska
zgrada odmah uz novu gradsku terasu** s pogledom na luku: smješteni odmah uz novu
kolodvorsku zgradu a iznad novog kružnog toka i ulazno-izlaznim cesta, ova će nova građevina-
orijentir činiti jezgru programa urbanističkog razvoja lokacije Istočna obala.

Zamišljena je kao multifunkcionalni kulturni/kongresni centar, a bit će izgrađena i poslovat će
kao zajednički kompleks s hotelom visoke kvalitete. Ova je kombinacija preduvjet za
cjelogodišnju pripremu programa, koja je bitna za građane Splita, turiste i poduzetnike koji putuju
zbog posla;

Prijedlog je da se izgradi i **gradski hotel:** smješten uz lokaciju glavnog hotela, povezan
šetnicom i biciklističkom stazom sa stambenom četvrti, ovaj će kvalitetan gradski hotel biti „mlađi
brat“ većega. Izazov za projektiranje predstavlja uski kanal s bivšim tračnicama na južnom kraju
čestice. Gradski će hotel osiguravati dodatne kapacitete tijekom kongresa i drugih događanja te
biti tiša lokacija, odvojena od glavnog hotelskog/kongresnog objekta. Južni vrh lokacije može se
urediti u vrt ili park;

**Stanovi:** Ni jedan gradski kvar nije kompletan bez stanogradnje. Na području između
multifunkcionalnog kongresnog/kulturnog centra, Bregovite ulice i stambene četvrti, na lokaciji
omeđenoj drvećem, predlaže se izgradnja stambenog projekta srednje veličine.
Nova će gradska terasa (iznad izlazne ceste i ulaza u izlazni tunel) predstavljati privlačan
otvoreni javni prostor s pogledima i pristupom luci i staroj gradskoj jezgri. Predviđen je dio
stambene četvrti imati za namjenu smještaja studenata;

Na lokaciji istočne obale se može smjestiti otprilike 95 000 m² nove površine — izgrađene
razumnom gustoćom s razumnim ulaganjima u infrastrukturu, javne prostore i javne usluge.


- Približno 20 000 m² otpada na uredske i maloprodajne prostore te na
    kolodvorsku zgradu.
- Približno 20 000 m² stambene površine.
- Približno 40 000 m^2 otpada na kongresni centar i hotelske površine.
- Približno 15 000 m² otpada na parkirališne površine.

## 3.1. ANALIZA DIONIKA

Ovo poglavlje daje pregled bitnih dionika razvojnog projekta Istočna obala te sažima osnovne
aspekte analize dionika, koja predstavlja temelj prijedloga vlasničke strukture.

- Vlasnička je struktura zemljišta uglavnom pod kontrolom države i jedinice lokalne
    samouprave (Grad Split, Ministarstvo državne imovine). Praktički ne treba uključivati
    institucije u privatnom vlasništvu radi osposobljavanja zemljišta na projektnoj lokaciji.
- Postoji mala površina zemljišta u privatnom vlasništvu pored autobusnog kolodvora koju
    bi trebalo otkupiti ili izvlastiti. Ova površina u privatnom vlasništvu leži na trasi državne
    pristupne ceste do luke, a dio je predviđen za dio javnog trga. Stoga je važno da se ovo
    privatno zemljište otkupi. Vlasnici zemljišta trenutno upravljaju autobusnim kolodvorom,
    koji će biti premješten u Kopilicu.
- Potrebno je značajno ulaganje u infrastrukturu radi oslobađanja potpunog razvojnog
    potencijala zemljišta, kao i snažna suradnja između grada Splita, Ministarstva mora,
    prijevoza i infrastrukture, Ministarstva državne imovine i Hrvatskih željeznica.
- Ulaganje u infrastrukturu uvelike će povećati vrijednost zemljišta, što je još jedan
    argument za ostajanje zemljišta pod kontrolom države i jedinice lokalne samouprave.
- **Grad Split i Ministarstvo državne imovine nemaju zadovoljavajuću organizacijsku**
    **strukturu za profesionalno poslovanje s nekretninama.**

S obzirom na veličinu zemljišta, važno je razmotriti što se događa s javnim zemljištem. Zbog
složenosti i dvorazinske strategije javnog zemljišta, park, manje ceste, trgovi i autobusni
kolodvor će također biti uključeni u moguća dva scenarija:

- zemljište pripada Hrvatskim cestama, a Grad dobiva pravo na gradnju i korištenje,
- zemljište pripada Gradu, a Hrvatske ceste dobivaju pravo na gradnju i korištenje.

Preporučamo prvi scenarij zbog dugoročne orijentacije na upotrebu Hrvatskih cesta (Grad ima
pravo na gradnju).

Izgradnja javnog prostora i građevina izravno su povezani. Stoga troškove gradnje javnog
prostora na gornjoj razini treba platiti investitor. Grad Split odgovoran je za održavanje.


### 4. PREPORUKA ZA STRUKTURU RUKOVOĐENJA REVITALIZACIJSKIM

### PROGRAMOM

Razvojni programi mnogo su više od jednostavnog nekretninskog i građevinskog zahvata.
Svojima veličinom i složenošću povezaniji je s izgradnjom novih gradskih četvrti ili kotarom.

Ovaj složen proces, **koji traje između 15 i 20 godina** , uključuje organizaciju, koordinaciju i
optimizaciju nekoliko projekata i podprojekata, mnogo stukovnih, političkih, javnih i privatnih
investitora i javnosti.

Za početak se može podijeliti u četiri glavna tematska područja:

- generalno urbanističko planiranje (GUP),
- uređenje zemljišta (zoniranje, parcelacija, program),
- građevinski projekt (planiranje objekata, izgradnja),
- upravljanje imovinom (prodaja, davanje u zakup).

Stoga je preporuka usredotočiti se na aktivnosti uređenja zemljišta zbog relevantnih aspekata
prostornog planiranja ovog područja i zbog financijskog interesa vlasnika zemljišta (Ministarstvo
državne imovine i grad Split).

Naglasak na građevinskom razvojnom projektu osigurava to da je Grad Split u mogućnosti
podrobnije definirati razvoj na lokaciji Istočna obala. On omogućava Gradu definiranje
karakteristika razvoja i osigurava zadržavanje vlasništva nad zemljištem.

Uređenje zemljišta uključuje pripremu zemljišta u smislu usvajanja planova više i niže razine,
rušenje, dekontaminaciju, parcelaciju, programiranje i upravljanje kvalitetom.

Zemljište s novom kolodvorskom zgradom i površina pod željezničkim kolodvorom ostalo bi u
vlasništvu Hrvatskih željeznica (pod Ministarstvom državne imovine). Izgradnja i poslovanje
kolodvora također bi trebali biti u domeni odgovornosti Hrvatskih željeznica zato što su dio
cijelog prometnog sustava i kritične infrastrukture. Granica između budućeg zemljišta grada
Splita i Hrvatskih željeznica mora biti detaljno razrađena pomoću budućih koraka urbanističkog
planiranja..

```
Slika: Novi integrirani
željeznički kolodvor
```
Split Parking d.o.o. (društvo u vlasništvu Grada Splita) ponudio je i predstavio dva prikladna
provedbena modela.
Model 1 — zemljište ostaje u vlasništvu grada, a Split Parking d.o.o. ima pravo na gradnju i
poslovanje na njemu.
Model 2 — zemljište ostaje u vlasništvu grada, Split Parking d.o.o. ima pravo na gradnju,
međutim grad gradi, a Split Parking d.o.o. samo vodi poslovanje.
Sažetak:

- studija poslovnog slučaja usredotočuje se na uređenje zemljišta,
- grad Split i Ministarstvo državne imovine glavni su dioničari,
- kolodvor je isključen i ostaje kod Hrvatskih željeznica,
- granica između Hrvatskih željeznica i grada treba biti podrobno
    definirana.


## 4.1. UPRAVLJAČKA STRUKTURA PROGRAMA

## 4.1.1. ZAVOD ZA PROSTORNO PLANIRANJE I IZGRADNJU – SPLIT D.O.O (ZPU)

Cilj je zemljište zadržati u vlasništvu jedinice lokalne samouprave i državnih tijela, a ne prodati
ga privatnim ulagačima. Ovaj je cilj definiran kao snažna želja i grada Splita, i Ministarstva
državne imovine. To jamči dugoročno područje utjecaja javnom sektoru, što je važno zbog
daljnjeg razvoja i dinamike grada Splita.

Ministarstvo državne imovine i grad Split glavni su vlasnici zemljišta. Oba su subjekta ustrojena
kao jedinice javne uprave.

To znači da će se oni mahom **usredotočiti na planiranje i zakonsko uređenje a ne na aktivnu
ulogu dionika razvojnog projekta**. Nadalje, njihovi su odjeli organizirani po sektorima, a ne
projektno. Uz sve navedeno, veoma su usko povezani s politikom. **Ni jedan ni drugi subjekt
nemaju specijalizirane jedinice koje se bave isključivo nekretninskim razvojnim
projektima**.

Zavod za prostorno planiranje i izgradnju – Split (ZPU ), kojeg bi utemeljio Grad Split, uključivalo
bi dvije osnovne funkcije: **nadzor nad izradom urbanističkih planova** te projektni **nadzor nad
izvršavanjem mega projekata**.

Prijedlog je da ZPU bude usredotočen na razvoj projekta i djelovat će projektno, a ne kao
državno tijelo koje djeluje upravno. Društvo će biti u javnom vlasništvu, ali će djelovati kao
privatno, s profesionalnim upravnim odborom i mora djelovati usmjereno na rezultate. Političke
su rasprave relevantne i treba ih uzeti u obzir, no njima se neće baviti unutar društva.

ZPU bi se osnovao u svrhu

- učinkovitije koordinacije, stručne analize i izrade, odnosno sudjelovanja u izradi,
    elaborata i analiza prostornog plana uređenja i praćenja provedbe dokumenata
    prostornog uređenja, izrade izvješća o stanju u prostoru, priprema polazišta za izradu,
    odnosno obavljanja drugih poslova prostornog uređenja;
- te u svrhu organiziranja, nadzora i stručnog upravljanja projektima gradnje;


- te u svrhu poticanja razvoja i koordiniranja sa razvojnim projektima na prostoru Splitske
    aglomeracije predloženi Zavod se osniva s ciljem učinkovite koordinacije izrade analiza,
    planova i izvršenja razvoja
Osnivanjem Zavoda za prostorno uređenje i izgradnju – Split (ZPU) društva s ograničenom
odgovornošću grad Split postiže financijski učinkovitije djelovanje jer kroz samostalno
financiranje ovo društvo ne opterećuje proračun grada Splita. Samofinanciranje se postiže
nakon što grad Split financira, s temeljnim kapitalom, početni period koji je osnova da se društvo
stabilizira na tržištu rada. **Bitno je naglasiti da ZPU ne treba biti ustrojen da zarađuje profit.**

Osnivanjem Zavoda grad Split postiže efikasnije i financijski učinkovitije izvršenje svih faza
projekata, naročito mega projekata čije izvršenje traje mnogo godina i zahtjeva konstantu
(plansku, stručnu, financijsku) u dostizanju postavljenih ciljeva.
Zavoda gradu Splitu donosi i dodatne vrijednosti, a koje javna ustanova po svom ustrojstvu nije
u mogućnosti donijeti, kao što su strukturno i stručno upravljanje mega projektima uz
transparentni nadzor provođenja postavljenih rokova, financijskog upravljanja i namjenskog
korištenja financijskih sredstava, te koordinaciju izvođenja radova sa svim gradskim,
županijskim i državnom tijelima.

Osnivanjem Zavoda grad Split postiže zajedničko djelovanje i koordinaciju svih struka, ne samo
onih u sklopu odgovornosti javne ustanove za prostorno planiranje, a koje su potrebne za
uspješnost ostvarivanja ciljeva urbanog razvoja, kao što su konzervatorski principi, zaštita
okoliša, financijsko poslovanje, imovinski i pravni poslovi, suvremene tehnologije, odnosi sa
javnošću te usklađivanje sa gradskim, županijskim, državnim i međunarodnim tijelima i
organizacijama.

Smisao koordinacije svih faza, od analize do provedbe i nadzora, je ujednačenje, usklađivanje
i osiguravanje kvalitativnih i kvantitativnih ljudskih, financijskih i tehnoloških kapaciteta te je
nužno povezano s osnaživanjem uloge javnog sektora u pitanjima razvoja i strateškog planiranja
općenito. U tom smislu preoblikovanjem neaktivne javne ustanove za prostorno planiranje, te
preustrojstvom u društvo s ograničenom odgovornošću osigurava se cjelokupno sagledavanje
svih ciljeva i okolnosti u provođenju

## 4.1.2. ORGANIZACIJSKA STRUKTURA

ZPU kao projektno društvo trebalo bi biti ustrojeno i vođeno kao privatno društvo. Grad Split,
vlasnik, je uključen u poslovanje kao članovi Uprave. Ustrojstvene jedinice društva trebale bi se
usredotočiti na glavna tematska područja (financije, pravna pitanja, urbanizam i planiranje,
infrastruktura, odnosi sa javnošću).

Preporuča se uspostaviti Upravu, koju bi činili članovi iz grada Splita, Ministarstva Infrastrukture
Republike Hrvatske i županije Splitsko Dalmatinske, ali i vanjski eksperti. Treba postojati snažna
suradnja s Hrvatskim željeznicama, Hrvatskim Cestama i Lučkom upravom.

Trebalo bi angažirati članove Uprave, stručnjake s relevantnim iskustvom i jasno definiranim
kvalifikacijama.

Zavisno od definiranih ustrojstvenih jedinica ZPUa, preporuča se imati jednog financijskog i
jednog tehničkog rukovodioca, „project management office“ te specijalist za ljudske resurse.

## 4.1.3. ZNANJE I RESURSI

Važno je usredotočiti se na sljedeće resurse ako se želi utemeljiti djelotvoran ZPU, koji je u
mogućnosti izvršiti pred njega postavljene zadatke:

- financijski resursi (kapital, dugovanje), te
- ljudski resursi (broj djelatnika i njihova kvaliteta).


**Financijski resursi** će biti definirani po veličini projekata i ukupnih ulaganja javnih i privatnih
investitora.

**Ljudski resursi** :
Količina ovisi o zadacima, a ponajviše o otvorenom pitanju rješavanja infrastrukture. U svakom
je slučaju preporuka studije poslovnog slučaja od četiri do sedam djelatnika za prvu fazu
programa.

Njihove bi kvalifikacije trebale biti iz sljedećih područja:

- urbanističko planiranje, arhitektura, nekretninski razvojni projekti;
- financiranje nekretninskih projekata, financiranje infrastrukturnih projekata;
- nekretninsko pravo;
- komunikacijske vještine, marketing, odnosi sa javnošću
- projektni ured (PMO) za upravljanje infrastrukturnih projektima

Potrebno je naglasiti da na Splitskom području ne postoje kvalificirani stručnjaci određenih
struka (urbanizam...) a da takvi stručnjaci nisu već angažirani u privatnim kompanijama ili su
već na zalasku svojih karijera u javnom sektoru. Nerealno je očekivati da se državne firme, javne
ustanove, mogu natjecati sa takvim privatnim firmama u pogledu plača i financijskih naknada.

Zbog toga je potrebno osnovati ZPU da bi se **umrežila, zaposlila i obrazovala nova
generacija** mladih stručnjaka koja bi stasala i na koju bi znanje prenijeli postojeći stručnjaci
(sukcesijsko planiranje).


## 5. VODIČ ZA PROVEDBU PROJEKTA ISTOČNA OBALA.............................................

## 5.1. VREMENSKI RASPORED

```
Slika 1: Istočna obala - Vremenski raspored po originalnom planu
```
## 5.2. SMJERNICE ZA PROVEDBU

Urbanistički projekt

Treba razviti urbanističku viziju i izraditi projekt na temelju osnovnog koncepta Programa.

Na ovaj će proces uvelike utjecati Grad Split, no važno je uključiti građevinske poduzetnike ili
ulagače radi osiguranja provedbe ideja. Natječaj za urbanistički projekt mora biti u skladu sa
svim lokalnim zakonskim zahtjevima, ali je važno ne samo odabrati projekt, već i projektanta s
kojim se želi raditi.

Preporuka je da se proces projektiranja ovog područja provede kao međunarodni natječaj u
dvije faze.

Prva se faza odnosi na razinu urbanističkog planiranja i izvest će je ZPU u suradnji sa Društvom
Arhitekata Split. To pojašnjava okolnosti, identificira poveznice između nekoliko čestica i
pomaže opisati karakteristike.

Drugu fazu mora — zbog važnosti lokacija — izvesti privatni ulagač, odabran putem
arhitektonskog natječaja, uz uključenje Grada Splita.

Pojedinosti i karakteristike urbanističkog planiranja
Razvojni bi se projekt trebao usredotočiti na osnovne aspekte razvoja:

- idejni projekt mobilnosti,
- idejni projekt javnog prostora,
- energetski idejni projekt,
- idejni projekt rasvjete, te
- idejni projekt turističkog razvoja.


Ovo je samo kostur, a dalje je potreban razvoj vizije za svako tematsko područje na temelju
definiranih karakteristika vizije. Ove će karakteristike biti opisane kao cilj, ali ne u tehnološkom
smislu. Definicija je karakteristika sasvim razumna jer je, s jedne strane, važno dati okvir, no s
druge je strane jednako važno da taj okvir nije previše strog. Važno je i da su građevinski
poduzetnici u mogućnosti obogatiti viziju svojim idejama.

Koncept brendiranja i prodaje

Brendiranje gradskih razvojnih područja nije samo blještav marketinški alat. Obično se razvoj
bilo kakvih površina povezuje s dokumentima prostornog planiranja. Za uspjeh nekog područja
važan je razvoj temeljne ideje, no jednako tako i s njom povezanih vrijednosti. Građevinski bi se
poduzetnici trebali zapitati: „Kakav bi trebao biti osjećaj ovdje živjeti i raditi?“ Treba se ispričati
priča koja se krije iza građevinskog projekta.

Pitanje turizma je također veoma važno za projekt Istočna obala.

Pravni okvir

Nakon izrade urbanističkog plana, može se preciznije definirati odnos između Hrvatskih
željeznica, Grada Splita i Ministarstva državne imovine. Sabor bi trebao usvojiti odluku o
prijenosu vlasništva zemljišta s Hrvatskih željeznica na Ministarstvo državne imovine i Grad
Split. Pravni se okvir (plan zoniranja, građevinski propisi) može provesti.

Proces prijenosa vlasništva može potrajati do dvije godine.

Tehnički i ekonomski okvir

Kako planiranje postaje sve detaljnije, jednako detaljniji trebaju postati i izračuni infrastrukturnih
troškova, formiranja cijene zemljišta i troškova razvijanja projekta. Glavne bi procjene trebali
zamijeniti detaljni izračuni nekoliko eksperata.

Definicija projekta i prijenos nekretnina
Odnos između prijenosa nekretnina i definicije projekta ili definicije kvalitete projekta veoma je
osjetljiv. Prethodna iskustva pokazuju da su privatni ulagači spremniji definirati kvalitetu projekta
do prijenosa zemljišta. Jednom kad je zemljište u njihovim rukama, manje su spremni
pregovarati o kvaliteti projekta. Dobar je primjer onaj poput projekta luke Hamburg, gdje je od
ulagača prvo zatraženo da definiraju svoj projekt te će zemljište biti preneseno u vlasništvo ili
dostupno tek ako projekt bude prihvaćen. Definicija kvalitete projekta dio je ugovora.

Odnos između zoniranja i ugovora s privatnim subjektima treba biti dobro organiziran, a neke
dijelove koji se tiču ograničenja kvalitete treba uključiti u plan zoniranja, dok bi drugi (fleksibilniji)
trebali biti dio ugovora.

Što je čestica smještena bliže središtu ili je važnija, treba uložiti više napora u planiranje (npr.
arhitektonskim natječajem.

## 5.3. STRATEGIJA DJELOVANJA

Dvorazinska strategija javnog prostora sa sobom nosi različite odgovornosti:

- poduzeće Hrvatske ceste odgovorno je za državne ceste,
- ulagač se izgraditi javne prostore, a Grad Split će ih održavati. **ZPU nema prihoda ili**
    **rashoda** , već je samo imatelj prava na gradnju,
- Grad Split će izgraditi i održavati neke ceste od lokalnog značaja. Ta je tema od manje
    važnosti i uglavnom se bavi neznačajnim preinakama.


## 5.3.1. ODRŽAVANJE KVALITETE RAZVOJA PROJEKTA..........................................................

Istočna je obala prilično zgusnut projekt. Razdoblje provedbe bit će kompaktno, djelomično zbog
središnje smještene lokacije i negativnih učinaka na pristup luci i turističke trase. Posebice je
važno da projekt bude visoke kvalitete jer predstavlja ulaz u grad, kao i zbog središnjeg položaja
same lokacije.

Preporuka 1: Stvoriti visoka očekivanja:

- uložiti u proces urbanističkog planiranja i brendiranje, stvoriti snažnu viziju i učiniti je
    prikladnom za komuniciranje;
- zatražiti provedbu međunarodnih natječaja za urbanističko planiranje;
- pripremiti kvalitetnu brošuru (projekt, javni prostor, namjena površina), koja mora biti
    obvezujuća za sve daljnje korake;
- prije davanja zemljišta u najam provesti brendiranje;
- utemeljiti ZPU , koji će za osnovni cilj imati stvaranje kvalitete i svakodnevnu
    usredotočenost na projekt;
- postaviti visoka očekivanja pred buduće djelatnike ZPU-a;
- pokazati da su važna pitanja, koja se moraju riješiti, a kojima se neće baviti ulagači
    (kvaliteta, mobilnost, logistika, javni prostor, sudjelovanje zajednice).

Preporuka 2: Obratiti pažnju na provedbu svih aspekata koji se tiču kvalitete:

- postati svjesni činjenice da će konkurencija između građevinskih poduzetnika povećati
    kvalitetu,
- razmisliti o parcelaciji zemljišta da bi imali više od jednog građevinskog poduzetnika,
- čestice moraju biti prikladne veličine, odnosno ne smiju biti prevelike jer ćete u protivnom
    isključiti cijeli niz građevinskih poduzetnika i smanjiti konkurentnost,
- razmisliti kakvi građevinski poduzetnici mogu osigurati najbolju kvalitetu,
- uvijek definirati kvalitetu projekta prije nego što se prenese vlasništvo nad zemljištem,
- biti pravičan prema građevinskim poduzetnicima, zatražiti od njih visoku kvalitetu, ali je
    pružiti,
- surađivati i uspostaviti partnerstva,
- uspostaviti uzajamni sporazum o rezultatima.

## 5.3.2. STRATEGIJA ZA SREDNJOROČNE / DUGOROČNE PROMJENE

Gradovi moraju biti u mogućnosti promijeniti se. Stoga je važno da se projekti unutar gradskih
granica mogu prilagoditi različitim tržištima, uvjetima, i slično. Održivost projekata je važna
(društvena, tehnološka, ekonomska, ekološka, kulturna...). Čini se važnim omogućiti
građevinskim poduzetnicima određenu količinu fleksibilnosti ne bi li se mogli nositi s
promjenama.

Definicija je kvalitete često nešto veoma strogo i čvrsto određeno te moramo biti svjesni da je
poimanje kvalitete podložno trendovima.

Važno je pronaći pravu mješavinu fleksibilnosti i fiksnih sastavnica, jednako kao što je i važno
razmisliti o tome koji je pravni instrument prikladan za fleksibilne ili fiksne sastavnice projekta.

Planove zoniranja i zakonske propise o gradnji uglavnom bi trebalo koristiti za fiksne sastavnice,
no ne na veoma detaljnoj razini (volumeni, visine, itd.).

Ugovori s privatnim subjektima mogu se koristiti za kratkoročne i fleksibilne teme. Lakši su i
prjemčiviji za izmjene i dopune (mješavina funkcija, ugovor o održavanju javnog prostora).


Ako ZPU bude provodio planove zoniranja i zakonske propise o gradnji, a sklapao ugovore s
građevinskim poduzetnicima kao privatnim subjektima, bila bi to savršena kombinacija čvrsto
određenih situacija i tematskih područja otvorenih za pregovor.

Definicija elemenata kvalitete svakog instrumenta pomoći će ZPU-u u osiguranju kvalitete
razvojnog projekta. To osnažuje ZPU i pomaže u produljenju njegova utjecaja na razvoj. Kakva
se vrsta kvalitete želi definirati planom zoniranja, kao i kakve se privatne ugovore želi sklopiti
zadatak je ZPU-a.


### KOPILICA

## 6. OPIS PROJEKTA KOPILICA

U središtu lokacije Kopilica, smještenoj na sjevernom dijelu splitskog poluotoka, dominira
željeznički kolodvor s velikim dijelom za teretni željeznički prijevoz i dodatnim kolosijecima, koji
služe kao ranžirni kolodvor. To je uglavnom industrijska zona, a većina proizvodnih pogona
posluje kao lokacija mješovite namjene s rasponom od malih trgovačkih društava i servisnih
radionica do većih skladišnih prostora i teretne luke. U ovom se području nalaze i obrazovna
ustanova — Sveučilišni odjel za stručne studije, laboratoriji, tehnološka poduzeća, itd. Ovdje su
i urbani infrastrukturni objekti, kao glavna garaža gradskog poduzeća, uprava Vodovoda i
kanalizacije, Hrvatska pošta i trgovački centar Konzum. Susjedna lokacija sa zapadne strane je
veliko brodogradilište u državnom vlasništvu, na istoku je teretna luka, a na jugu stambena zona.
Južnu granicu lokacije Kopilica predstavlja glavna prometnica do užeg gradskog središta, koja
funkcionira kao jedan od dva glavna prometna pravca do trajektne luke u južnom dijelu grada.
Južno od lokacije Kopilica je velika stambena zona s višekatnicama.

**Specifične karakteristike lokacije i infrastrukturne razvojne potrebe**
Prethodno provedena procjena cjelokupnih potreba za Kopilicu pokazala je koje komponente
mogu doprinijeti gospodarskom boljitku i kvaliteti života u gradu Splitu. Glavni zaključci koji se
temelje na analizi potreba i drugim analizama za Kopilicu uključuju sljedeće:

- Kopilica ima priliku postati **urbana četvrt** povezana s poslovnim središtem grada ako se
    modernizira u smislu uredskih prostorija i maloprodajne zone, te ako se učinkovito
    poveže s ostatkom grada uz pomoć **multimodalnog čvorišta** koje će uključivati
    automobilski, autobusni i željeznički promet;
- uz postojeće urede, poslovno područje mješovite namjene te obrazovne institucije, veliko
    područje Kopilice moglo bi osigurati prostor za **moderne stanove po razumnim**
    **cijenama** , s **otvorenim i zelenim površinama** , gradskim centrima i **društvenom**
    **infrastrukturom** poput vrtića i osnovnih škola. Ovaj bi dio grada mogao značajno
    doprinijeti ublažavanju ili preokretanju trenutačnog trenda iseljavanja iz grada, koji utječe
    na gubitak stanovništva grada Splita;
- treća je funkcija Kopilice povezana s lučkim funkcijama na način da se **dio teretnog**
    **prometa može premjestiti u Kopilicu i novu luku**. Novi sustav Park&Ride javni
    prijevoz može rasteretiti promet automobilima koji čekaju na ukrcaj u gradskoj luci,
    smanjiti gužve u centru grada i potrebu za parkirnim mjestima na lokaciji Istočna obala.
    **Linije brzog vlaka do povijesne gradske jezgre** i novi način upravljanja pristupom
    automobila trajektima omogućit će nužne dodatne usluge;
- gledajući u cjelini, Kopilica nudi brojne opcije za razvoj u blizini gradskog središta s
    veoma dobrim pristupom i niskim cijenama zemljišta. Kopilica može postati vrhunska
    lokacija za radnike i stanovnike, opremljena dobrom infrastrukturom za obje ciljane
    skupine;
- Kako bi se ostvario puni razvojni potencijal Kopilice, potrebno je primijeniti dobro
    osmišljen proces urbanističkog razvoja koji će se provoditi od faze Programa od studije
    do detaljnih idejnih projekata i arhitektonskih natječaja. **Prijenos vlasništva** s bivših
    vlasnika, posebice Hrvatskih željeznica, na investitore, uvođenje nužne infrastrukture od
    strane Grada, te izgradnja otvorenih i zelenih površina provest će se u naknadnim
    fazama. Prodaja ili davanje u najam zemljišnih čestica investitorima po razumnim
    cijenama i sklapanje ugovora s investitorima koji su spremni zadovoljiti postavljenu
    razinu kvalitete, posebice u smislu cijenom prihvatljivih stanova, predstavljaju dio
    sljedećih koraka.


**Osnovne karakteristike vizije urbanističkog razvoja Kopilice uključuju:**

- dugoročna perspektiva za Kopilicu podrazumijeva postepeno proširenje središta Splita
    s velikim brojem objekata različitih namjena poput ureda, trgovina, stanova i turističkih
    sadržaja, obrazovnih institucija, društvene infrastrukture te lučkih i logističkih funkcija;
- prepoznatljivi projekt, a ujedno i početni projekt budućeg razvoja Kopilice bit će
    multimodalno prometno čvorište, koje će se sastojati od željezničkog kolodvora, velikog
    mjesnog i međugradskog autobusnog kolodvora, obimnog sustava Park&Ride javni
    prijevoz, a predstavljat će početnu iskru za pokretanje razvoja lokacije Kopilica;
- multimodalno će se prometno čvorište spajati s novim urbanim središtem i parkom na
    sjevernoj strani, koji će služiti kao središte novim stambenim projektima na susjednom
    zemljištu, a tako će se i omogućiti postepeno poboljšanje urbanističkih karakteristika
    ovog prostora;
- nova kolodvorska zgrada, u stilu mosta iznad tračnica, predstavlja priliku za osiguranje
    dovoljne količine prostora za biciklističke i pješačke staze te olakšava unutargradsko
    povezivanje između sjevernog i južnog dijela Kopilice. Most iznad tračnica će biti
    projektiran kao otvoreni prostor s trgovinama, ugostiteljskim objektima, uredskim
    prostorima HŽ-a i turističkim objektima, a predstavljat će mjesto za opuštanje lokalnog
    stanovništva i posjetitelja, koji su u grad stigli zrakoplovima (novom željezničkom linijom
    iz zračne luke), automobilima (Parkiraj i koristi javni prijevoz) ili autobusima na novi
    autobusni kolodvor;
- multimodalno će prometno čvorište, novi urbani centar i park zajedno tvoriti jezgru nove
    lokacije Kopilica, što je važno za razvoj susjednih stambenih četvrti. Cilj je razviti veliki
    dio Kopilice gradeći stanove s prihvatljivom cijenom, uključujući društveno poticajne
    stanove (npr. na trenutačnoj lokaciji Prometove garaže);
- privlačan povišeni dio na sjeveru koji gleda na Solinski zaljev razvit će se kao mješavina
    stambenih i turističkih projekata te će predstavljati cjelovitu četvrt sa stanovima,
    hotelima, zabavnim i sportskim sadržajima;
- Teretna će se luka izgraditi u moru na vizualno atraktivnim stupovima, s dijelom koji će,
    bar djelomično biti otvoren stanovnicima i turistima, dok će lučka terasa osigurati pogled
    na more iz same četvrti. Teretna će luka doprinijet smanjenju prometnog opterećenja
    kamionima u centru grada te osigurati više mjesta za automobile koji čekaju trajektni
    ukrcaj na Istočnoj obali(smanjenje gužve automobilima prema centru grada).

```
Slika: Sažeti prikaz strukture
vlasništva zemljišta
```
# Kopilica Površina (m2)

# Vlasnik

# Grad Split 177.700

# Privatno 542.200

# HŽ 185.500

# Lučka Uprava 75.400

# Republika Hrvatska 11.100

# Nije utvrđeno 20.900

# Ukupno 1.012.800

# ha 101,28


**Slika: Glavne funkcije razvoja Kopilice**


## 7. SURADNJA I UPRAVLJANJE U PROJEKTU KOPILICA

## 7.1. ANALIZA DIONIKA

Razvojni projekt na tako velikoj lokaciji kao što je Kopilica uključuje značajan broj institucionalnih
i privatnih dionika.

Veoma je važno spomenuti da je zemljište u vlasništvu nekoliko zasebnih privatnih i javnih
subjekata. Zelene površine nisu privatno vlasništvo jednog vlasnika, već nekoliko zasebnih
vlasnika. Uspjeh u smislu zajedničkog razvijanja projekta Kopilica uvelike ovisi o suradnji sa
svima.

```
Slika:
Raspršena
vlasnička
struktura u
Kopilici
```
Osnovni rezultati analize dionika su:

- provedba razvojnog projekta iziskuje zajedničku viziju kao okvir za suradnju između
    javnih i privatnih subjekata,
- jedinica lokalne samouprave i državna tijela (grad Split, Ministarstvo državne imovine)
    mogu djelovati na promidžbi projekta putem posebnog okvira (vizija, okvirni plan) i
    specifičnih pilot-projekata, koji podržavaju viziju i osnovni okvir,
- privatni dio razvojnog projekta provodit će se zasebno. Snažno brendiranje može biti alat
    za koordinaciju privatnih razvojnih projekata s javnim interesima,
- potrebno je značajno ulaganje u infrastrukturu radi oslobađanja potpunog razvojnog
    potencijala zemljišta (jedinica lokalne samouprave i državna tijela),
- zemljište u javnom vlasništvu neće se prodavati, a preferirani je model davanje zemljišta
    u zakup,
- treba se usredotočiti na multimodalno čvorište, koje će predstavljati projekt-orijentir.


## 7.2. PRIJEDLOG VLASNIČKE STRUKTURE

Već je navedeno da je vlasnička struktura na lokaciji Kopilica veoma složena. Zemljišta u
privatnom i javnom vlasništvu ispremiješana su po cijeloj lokaciji. Neki od vlasnika već imaju
svoje ideje o mogućim razvojnim projektima na česticama u svojem vlasništvu. Druga skupina
uključuje postojeće stanare, koji ne vide nikakvu potrebu razvoja. K tome su i privatni stambeni
objekti također dio ovog područja i potrebno je izuzetno osjetljivo postupanje uz pridržavanje
svih zakonskih propisa o preseljenju.

Ovakva vlasnička struktura i financijska situacija dionika javnog sektora osnovni su razlog što
nije praktično da ZPU (u financijskom, no i vremenskom smislu) preuzme sve različite aspekte
u jednu strukturu. Također je važno imati na umu da je projekt Kopilica izuzetno dugoročne
prirode te da će se razvijati desetljećima.

Programiranje nekoliko projekata u provedbi različitih subjekata tijekom različitih faza čak je i
važnije ako je konačan cilj vjerodostojan razvoj. Što je više vlasnika zemljišta, to je važnija
kontinuirana vodeća uloga lokalnih vlasti u uspostavi temeljnog okvira.

```
Preporuka
Preporuča se oformiti koordinacijski tim unutar ZPU-a za projektno područje Kopilica u svrhu
imovinsko-pravne koordinacije i za saradnju sa stanarima na području željezničkih koridora.
```
**Projekt-orijentir 1**
Multimodalno bi čvorište bio središnji javni razvojni projekt, koji bi uključivao željeznički kolodvor,
most nad njim s nešto komercijalnih prostora, autobusni kolodvor i sustav (P+R) Parkiraj i koristi
javni prijevoz..

```
Slika: Multimodalno čvorište Kopilica
```
```
Preporuka
Grad Split preko ZPU-a trebao voditi suradnju. Važna je snažna suradnja s Hrvatskim
željeznicama. Sljedeće je razdoblje financiranja EU-a od 2021.–2027. (2029.). Multimodalno
je čvorište važan dio projekta.
```

**Projekt-orijentir 2**

Za razvoj nove urbane četvrti jednako je važan razvoj javne infrastrukture. Izgradnja središnjeg
parka u Kopilici trebala bi se dogoditi u veoma ranoj fazi razvoja. To je garancija da će park biti
spreman za upotrebu čim je gradnja završena te na taj način utjecati na javno mnijenje o općoj
slici tog područja. Utjecaj na cijene zemljišta također će biti pozitivne prirode. Financiranje parka
preuzet će Grad Split.

**Projekt-orijentir 3**
Razvoj urbanog središta je relevantan za identifikaciju novog područja i četvrti, a uključivat će
ključne trgovine te društvenu i javnu infrastrukturu. Prikladan smještaj središta bio bi u blizini
kolodvora ili multimodalnog čvorišta. Izvođenje razvojnog projekta ovog urbanog središta može
provesti Grad, samostalno ili u suradnji s privatnim građevinskim poduzetnicima.


## 7.3. KOPILICA PROGRAM

Uz pomoć infrastrukturnih mjera (cesta i željeznica, dekontaminacija, nova urbana
infrastruktura, itd.), mogućnosti razvoja u skladu može se opisati na sljedeći način:

**novi glavni međunarodni željeznički kolodvor:**
u obliku mosta iznad tračnica, u kombinaciji s upravnim, turističkim i lokalnim uslugama;

**garaže za Park & Ride sustav:**
višekatnica s pet razina kojoj će se pristupati iz novog željezničkog kolodvora u obliku mosta i
iz Hercegovačke ulice;

**glavni međunarodni autobusni kolodvor:**
uredski prostori, turističke usluge i trgovine, bit će smješteni u novoj zgradi željezničkog
kolodvora;

**poslovni prostori:**
Zona poslovno – uredske namjene, zona visoke gradnje;

**obrazovni i poslovni centar:**
postojeći će se objekti proširiti (u svrhe Sveučilišta i poslovnog sektora), prosječnim se
četverokatnicama može dodati i pokoja viša građevina;

**poslovno-servisna zona:**
postojeći objekti mogu ostati, mogući su proširenje i modernizacija, u dugoročnom je planu
izgradnja mosta Split – Kaštela, što se mora uzeti u obzir kod planiranja;

**površina mješovite namjene:**
razvoj postojećih objekata uz postepenu modernizaciju i naseljavanje, niske zgrade ili zgrade
srednje visine sa stanovima i poslovnim prostorima i uredima do četiri kata u prosjeku, a
prosječnim se četverokatnicama može dodati i pokoja viša građevina;

**nova teretna trajektna luka:**
samo će manja površina trebati biti izgrađena u upravne, carinske i slične svrhe, a većinom će
trebati parkirni prostor za automobile i kamione te nešto prostora za logističke i skladišne
objekte. Nadležnost Lučke uprave obuhvaća cijelu zonu te će se detaljno planiranje zone #3
morati izvesti kao oblik zajedničkog poslovnog poduhvata;

```
Slika:
Kopilica
— mogući
RO/RO
teretni
lučki
terminal
```

**lučka terasa:**
iznad dijela parkinga predviđena je velika javna terasa sa ugostiteljskim i javnim sadržajima te
pogledom i pristupom obalnoj liniji za susjedna turistička i stambena područja, koja će
funkcionirati i kao javni prostor za cijelo urbanističko razvojno područje lokacije Kopilica, ujedno
štiteći od emisija iz luke;

**područja pod koncesijom** ostaju u jednakoj upotrebi kao i sada;

**turistička i stambena područja:**
višenamjenski kompleks hotela, restorana, barova, sportskih i zabavnih objekata te stanova,
različita visina samostojećih kuća, građevinskih blokova i višekatnica;

**mješovita i turistička namjena:**
zona mješovite namjene s pomorskim i lučkim funkcijama (uredski prostori, upravna i tehnička
podrška, struktura za Ro-Ro terminal) te turističkim prostorom (hoteli, restorani, apartmani), uz
područje lučke terase, različita visina gradnje, višekatni građevinski blokovi;

**stambeno područje:**
cjenovno povoljno stambeno područje koje će se izgraditi za lokalno stanovništvo, stambena
četvrt smještena je u blizini novog urbanog centra i bit će opremljena odgovarajućim sadržajem
te društvenom infrastrukturom (vrtić, osnovna škola, trgovine, kulturne aktivnosti), neka zemljišta
će se prilagoditi za starije osobe. Prosječna visina zgrada je od četiri do šest katova, postojat
će izbor različitih vrsta stambenih objekata (kuće s vrtom i okućnicom, stambeni kompleksi, neki
će projekti imati posebne karakteristike za starije ljude, ljude sa zdravstvenim problemima ili za
mlade obitelji s otvorenim prostorom za djecu, i slično (tipologija će se odrediti u odnosu na
prevladavajuću potrebu u razdoblju izgradnje);

**urbani centar:**
razvit će se u funkciji integriranog Centra Zajednice, a pružat će upravnu i socijalnu
infrastrukturu (vrtić i novu osnovnu školu), zdravstvenu skrb - ambulantu, te manje trgovine
prehrambenim namirnicama, ugostiteljske
objekte i uredske prostore, s građevinama od četiri do šest katova u prosjeku;

**park:**
na trenutnoj lokaciji objekta društva HŽ Cargo, blizu gore opisanog urbanog centra, izgradit će
se park kao središnje i atraktivno mjesto sastajanja zajednice u sredini urbanog centra četvrti
Kopilica, sa zelenim površinama i otvorenim pogledima na susjedno, novo stambeno područje;

**projekt društveno poticane stanogradnje i infrastruktura:**
korištenje većih dijelova trenutne lokacije na kojoj se nalazi Prometova garaža i objekt za
održavanje, a na kojoj bi se moglo smjestiti četiri do pet građevina visine od 10-15 katova s
ukupno otprilike 400-600 stambenih jedinica. Preporuča se prethodna izgradnja barem jedne ili
dviju zgrada radi omogućavanja odgovarajuće stambene ponude za lokalno stanovništvo, koje
sada živi na mjestu budućeg autobusnog kolodvora i sustava Park&Ride u Hercegovačkoj ulici.

Projekt će također morati uzeti u obzir vrijednost stambenih objekata koje trenutačno koriste
lokalni stanovnici, a koji se moraju zamijeniti, i to u smislu veličine, troškova te kvalitete
zamjenskih stambenih jedinica.
Ova zamjena se može odvijati u nekoliko faza, gdje, u prvoj fazi se reguliraju stanovnici na
području predviđenom za novi autobusni kolodvor.

U Kopilici će društveno poticani stanovi (POS) funkcionirati kao sastavni dio cijelog područja, a
ne kao odvojeno područje. Stoga se čini logičnim smjestiti društveno poticane stanove unutar


stambene četvrti s ostalim stanovima u Kopilici umjesto da ih se smjesti na zasebnoj lokaciji. Za
ostvarenje ovog potrebna je zamjena zemljišta i drugi ugovorno uređeni odnosi. Dodatna
lokacija je unutar iste predmetne zone, između vatrogasne postaje i novog ulaznog mosta za
multimodalni kolodvor sa ceste Domovinskog rata. Infrastruktura – gradska vatrogasna postaja
ostaje na trenutnoj lokaciji


## 7.4. UPRAVLJAČKE STRUKTURE

Ovo poglavlje opisuje bitne aspekte rada koordinacijskog tima u sklopu gradske tvrtke ZPU.

## 7.4.1. ORGANIZACIJSKA STRUKTURA

Što je više vlasnika zemljišta i što je više različitih ideja, to snažnija mora biti vodeća uloga
subjekata iz javnog sektora. Ova će snažna vodeća uloga biti veoma teško izvediva u provedbi
postojećih odjela ili uprave. Gradska uprava je trenutno više usredotočena na zakonske propise
te je organizirana na temelju odjela, a ne na temelju projekata.

## 7.4.2. ZADACI

Svrha je ZPU tima za projektno područje Kopilica:

- izrada i komunikacija jasne vizije za projekt Kopilica,
- pokretanje i podrška poticajnih projekata unutar javnih područja ili s inovativnim
    ulagačima (projekti-orijentiri),
- praćenje i usvajanje vizije za projekt Kopilica tijekom razvojnog razdoblja,
- dugoročno uključivanje,
- definiranje projektnih faza,
- koordinacija svih zadataka grada (društvena i tehnička infrastruktura, zoniranje).

## 7.4.3. ZNANJE, ISKUSTVO I RESURSI

Oformljeno bi tijelo trebalo imati jasne odgovornosti, kao i moći izdavati naloge za djelovanje
drugim odjelima, što je važno radi djelotvornog rada na projektu unutar krovne organizacije.

ZPU tim za Kopilicu bi imao otprilike troje-četvero ljudi, kako slijedi:

- stručnjak/inja za administrativne poslove,
- stručnjak/inja za komunikaciju i marketing,
- stručnjak/inja za infrastrukturu, te
- stručnjak/inja za prostorno planiranje.

Stručnjak/inja za komunikaciju i marketing, infrastrukturu i prostorno planiranje pokrivaju
najvažnija tematska područja djelovanja koordinacijskog tima. Važan je i stručnjak/inja za
administrativne poslove. Tim bi trebao uključiti osobu koja je radila u splitskoj gradskoj upravi te
dobro poznaje procedure. No važno je biti svjestan da je tim orijentiran na razvojni projekt.

Financiranje se može početno osigurati fiksnim godišnjim proračunom ili kroz projektno
financiranje koje ne opterećuje proračun grada Splita.


## 8. SMJERNICE ZA PROVEDBU — KOPILICA

## 8.1. VREMENSKI RASPORED

```
Slika: Vremenski raspored Kopilica
```

## 8.2. UPUTE ZA PROVEDBU

**Izrada urbanističkog plana**

Razvojni bi se projekt trebao usredotočiti na osnovne aspekte razvoja:

- idejni projekt mobilnosti,
- idejni projekt javnog prostora,
- energetski idejni projekt,
- idejni projekt rasvjete, te
- idejni projekt turističkog razvoja.

Potreban je razvoj vizije za svako tematsko područje na temelju definiranih karakteristika vizije.
Ove će karakteristike biti opisane kao cilj, ali ne u tehnološkom smislu. Definicija je karakteristika
sasvim razumna jer je, s jedne strane, važno dati okvir, no s druge je strane jednako važno da
taj okvir nije previše strog. Važno je i da su građevinski poduzetnici u mogućnosti obogatiti viziju
svojim idejama.

**Dekontaminacija zemljišta**

Željezničke stanice i ranžirni kolodvori lokacije su sklone kontaminaciji tla. Uglavnom, slučajnu
ili trajnu kontaminaciju slojeva zemlje ili podzemnih vodnih sustava mogu uzrokovati izljevi nafte
iz lokomotiva i crpki za gorivo ili nesreće pri utovaru ili istovaru kemijskih proizvoda.

Opasne tvari u tlu i podzemnoj vodi obično uključuju naftu, policikličke aromatske ugljikovodike
(PAH, npr. katran), a ponekad i ostatke teških metala (arsen, olovo, kadmij, nikal). Također,
ostaci crnog ugljena iz parnih lokomotiva mogu se pronaći u gornjem sloju tla, te se ne mogu
propisno ukloniti i odložiti zbog velikog udjela ugljika. Konačno, drveni željeznički pragovi obično
sadrže kreozot („karbonil“) odnosno opasan materijal s potencijalno kancerogenim policikličkim
aromatskim ugljikovodicima.

Stoga se očekuje da će biti potrebna dekontaminacija. Količina zemlje koju će trebati
dekontaminirati na obje lokacije predstavlja značajan rizik u odnosu na vremenski okvir
završetka radova na objema lokacijama. Navedeno se može detaljnije definirati tek nakon
dubljeg ispitivanja lokacija.
Mjere i trajanje dekontaminacije ovisit će o kontaminaciji na lokacijama. Ako bude moguće
iskopati i ukloniti kontaminiranu zemlju, onda je dekontaminaciju moguće provesti u roku od
nekoliko mjeseci. Međutim, ako bude potrebno kemijski obraditi zemlju, proces dekontaminacije
može trajati do 2 godine.

**Drveće**

Trenutno je pod zaštitom GUP-a očuvanju namijenjeno zaštićeni drveće, koje je dio gradske
infrastrukture. Zelena je infrastruktura pokazana na susjednoj slici. Dio infrastrukture, koji se
sastoji od stabala koprivića (pelegrinke, koštele) nalazi se unutar lokacije Istočna obala. Studija
Istočne obale predviđa ostanak ovog drveća na lokaciji.


### 8.3. ODRŽAVANJE KVALITETE RAZVOJA PROJEKTA I STRATEGIJA

### DUGOROČNE PROMJENE

**Dugoročno planiranje**

Obije lokacije zahtijevaju izrazito dugoročno orijentirano planiranje za razvojne projekte. Neki
će se dijelovi lokacije završiti veoma brzo, a za druge će trebati godine da bi se ostvario ikakav
rezultat.

Važno je snažno brendiranje na temelju razrađenih urbanističkih planova i prikladna
organizacijska struktura kao jamstvo razvoja cijelog područja pod okriljem zajedničke vizije.

Generalni je urbanistički plan okvir za detaljnije idejne projekte. Specifični idejni planovi
definiraju karakteristike projekta na detaljniji način. Razrada idejnih planova izvest će se
uključivanjem vlasnika privatnih zemljišta. Savjetuje se redovna procjena ovih idejnih projekata

**Multidisciplinarni tim**

Snažan i prihvaćen tim je ključ za usvajanje i dugoročnu perspektivu. Razvojna agencija grada
Splita, Sveučilište, Fakultet Građevine, DAS, konzervatori, ZPU ali i privatni investitori su svi
dijelovi ovog tima, koji se bave razvojem grada Splita i ima navike sagledavanja dugoročnih
perspektiva i postupaka.

Važno je uključiti i operativnu strategiju i u idejne projekte radi uspješne provedbe samih
projekata. Na primjer, kad je riječ o konceptima mobilnosti ili energetike, važno je ne samo
razmisliti o njihovoj kvaliteti, već i uključiti aspekte upravljanja novim vrstama mobilnosti ili
energetskih rješenja.

U dugoročnoj perspektivi, odgovornosti koordinacijskog tima su:

- izrada vizije,
- izrada nekoliko detaljnih idejnih projekata,
- čvrst i postojan komunikacijski proces s dionicima,
- vrednovanje vizije, idejnih projekata i komunikacijske strategije,
- privlačenje pilot-projekata,
- stalan kontakt s dionicima.


